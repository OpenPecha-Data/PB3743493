於是香積如來 以眾香缽盛滿香飯與化菩薩時彼九百萬菩薩俱發聲言我欲詣娑婆世界供養釋迦牟尼佛 并欲見維摩詰等諸菩薩眾

佛言可往攝汝身香 無令彼諸眾生起惑著心又當捨汝本形 勿使彼國求菩薩者而自鄙恥又汝於彼莫懷輕賤而作礙想所以者何十方國土皆如虛空又諸佛為欲化諸樂小法者 不盡現其清淨土耳

