爾時維摩詰語大迦葉仁者 十方無量阿僧祇世界中作魔王者多是住不可思議解脫菩薩 以方便力教化眾生現作魔王又迦葉 十方無量菩薩 或有人從乞手足耳鼻頭目髓腦血肉皮骨聚落城邑妻子奴婢象馬車乘金銀琉璃車磲馬瑙珊瑚琥珀真珠珂貝衣裘飲食如此乞者多是住不可思議解脫菩薩
以方便力而往試之令其堅固所以者何住不可思議解脫菩薩 有威德力故現行逼迫 示諸眾生如是難事凡夫下劣無有力勢 不能如是逼迫菩薩

譬如龍象蹴踏非驢所堪是名住不可思議解脫菩薩智慧方便之門

維摩詰所說經觀眾生品第七

