於是維摩詰語文殊師利可共見佛與諸菩薩禮事供養

文殊師利言 善哉行矣 今正是時

維摩詰即以神力持諸大眾并師子座置於右掌往詣佛所到已著地稽首佛足右遶七匝 一心合掌在一面立

其諸菩薩即皆避座稽首佛足 亦繞七匝於一面立諸大弟子釋梵四天王等 亦皆避座稽首佛足在一面立

於是世尊如法慰問諸菩薩已各令復坐即皆受教眾坐已定

