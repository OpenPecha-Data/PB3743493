爾時舍利弗問維摩詰汝於何沒而來生此

維摩詰言汝所得法有沒生乎

舍利弗言 無沒生也

若諸法無沒生相 云何問言汝於何沒而來生此於意云何 譬如幻師幻作男女 寧沒生耶

舍利弗言 無沒生也

汝豈不聞佛說諸法如幻相乎

答曰如是

若一切法如幻相者 云何問言汝於何沒而來生此舍利弗 沒者為虛誑法敗壞之相生者為虛誑法相續之相菩薩雖沒不盡善本雖生不長諸惡

