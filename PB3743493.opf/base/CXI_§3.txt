是時佛告舍利弗有國名妙喜 佛號無動 是維摩詰於彼國沒而來生此

舍利弗言 未曾有也 世尊 是人乃能捨清淨土 而來樂此多怒害處

維摩詰語舍利弗 於意云何日光出時與冥合乎

答曰 不也日光出時即無眾冥

維摩詰言 夫日何故行閻浮提

答曰欲以明照為之除冥

維摩詰言 菩薩如是 雖生不淨佛土為化眾生故不與愚闇而共合也 但滅眾生煩惱闇耳

