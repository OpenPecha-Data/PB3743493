是時大迦葉 聞說菩薩不可思議解脫法門 歎未曾有 謂舍利弗譬如有人於盲者前現眾色像非彼所見一切聲聞聞是不可思議解脫法門 不能解了為若此也智者聞是 其誰不發阿耨多羅三藐三菩提心我等何為永絕其根
於此大乘已如敗種一切聲聞聞是不可思議解脫法門皆應號泣聲震三千大千世界一切菩薩應大欣慶頂受此法若有菩薩信解不可思議解脫法門者 一切魔眾無如之何大迦葉說是語時 三萬二千天子皆發阿耨多羅三藐三菩提心

