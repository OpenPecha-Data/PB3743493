文殊師利言 居士 有疾菩薩云何調伏其心

維摩詰言 有疾菩薩應作是念今我此病皆從前世妄想顛倒諸煩惱生無有實法誰受病者所以者何四大合故假名為身 四大無主身亦無我又此病起皆由著我是故於我不應生著 既知病本即除我想及眾生想 當起法想(應作是念
)但以眾法合成此身起唯法起滅唯法滅又此法者各不相知起時不言我起滅時不言我滅

