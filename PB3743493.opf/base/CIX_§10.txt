時維摩詰 即化作九百萬師子之座嚴好如前諸菩薩皆坐其上是化菩薩以滿缽香飯與維摩詰飯香普熏毘耶離城及三千大千世界時毘耶離婆羅門居士等 聞是香氣身意快然歎未曾有於是長者主月蓋 從八萬四千人來入維摩詰舍
見其室中菩薩甚多諸師子座高廣嚴好 皆大歡喜禮眾菩薩及大弟子 卻住一面諸地神虛空神及欲色界諸天 聞此香氣亦皆來入維摩詰舍

