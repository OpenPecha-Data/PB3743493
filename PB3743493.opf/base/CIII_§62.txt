佛告持世菩薩汝行詣維摩詰問疾

持世白佛言 世尊 我不堪任詣彼問疾所以者何憶念我昔住於靜室魔波旬從萬二千天女狀如帝釋鼓樂絃歌來詣我所與其眷屬稽首我足 合掌恭敬於一面立

我意謂是帝釋而語之言善來憍尸迦 雖福應有不當自恣當觀五欲無常以求善本 於身命財而修堅法

即語我言正士 受是萬二千天女可備掃灑

我言憍尸迦 無以此非法之物要我沙門釋子此非我宜

