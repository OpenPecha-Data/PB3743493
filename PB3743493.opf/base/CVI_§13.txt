舍利弗 此室常現八未曾有難得之法何等為八

此室常以金色光照晝夜無異不以日月所照為明是為一未曾有難得之法

此室入者不為諸垢之所惱也是為二未曾有難得之法

此室常有釋梵四天王他方菩薩來會不絕是為三未曾有難得之法

此室常說六波羅蜜不退轉法是為四未曾有難得之法

此室常作天人第一之樂絃出無量法化之聲是為五未曾有難得之法

此室有四大藏眾寶積滿賙窮濟乏求得無盡是為六未曾有難得之法

此室釋迦牟尼佛．阿彌陀佛．阿閦佛．寶德．寶炎．寶月．寶嚴．難勝．一切利成師子響．一切利成 如是等十方無量諸佛 是上人念時 即皆為來廣說諸佛秘要法藏說已還去是為七未曾有難得之法

此室一切諸天嚴飾宮殿諸佛淨土皆於中現是為八未曾有難得之法

舍利弗 此室常現八未曾有難得之法誰有見斯不思議事 而復樂於聲聞法乎

