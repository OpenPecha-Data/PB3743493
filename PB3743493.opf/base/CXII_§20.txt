彌勒菩薩聞說是已白佛言世尊 未曾有也如佛所說 我當遠離如斯之惡奉持如來無數阿僧祇劫所集阿耨多羅三藐三菩提法若未來世善男子善女人求大乘者當令手得如是等經與其念力 使受持讀誦為他廣說世尊
若後末世有能受持讀誦為他說者當知皆是彌勒神力之所建立

佛言善哉善哉彌勒如汝所說 佛助爾喜

