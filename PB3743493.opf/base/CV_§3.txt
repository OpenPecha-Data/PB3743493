夫求法者 無見苦求無斷集求無造盡證修道之求所以者何法無戲論若言我當見苦斷集證滅修道 是則戲論非求法也唯舍利弗 法名寂滅若行生滅是求生滅非求法也法名無染若染於法乃至涅槃是則染著非求法也法無行處若行於法是則行處非求法也法無取捨若取捨法是則取捨非求法也

