唯羅睺羅 不應說出家功德之利所以者何無利無功德是為出家有為法者可說有利有功德夫出家者為無為法 無為法中無利無功德羅睺羅 出家者無彼無此亦無中間離六十二見處於涅槃智者所受聖所行處降伏眾魔度五道淨五眼得五力立五根不惱於彼
離眾雜惡摧諸外道超越假名出淤泥無繫著無我所無所受無擾亂內懷喜護彼意隨禪定離眾過若能如是是真出家

