時維摩詰即入三昧 以神通力示諸大眾上方界分過四十二恒河沙佛土有國名眾香佛號香積 今現在其國香氣比於十方諸佛世界人天之香最為第一彼土無有聲聞辟支佛名唯有清淨大菩薩眾 佛為說法其界一切皆以香作樓閣
經行香地苑園皆香其食香氣周流十方無量世界

時彼佛與諸菩薩方共坐食有諸天子皆號香嚴 悉發阿耨多羅三藐三菩提心 供養彼佛及諸菩薩此諸大眾莫不目見

