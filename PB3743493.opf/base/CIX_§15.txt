彼諸菩薩問維摩詰今世尊釋迦牟尼以何說法

維摩詰言 此土眾生剛強難化故佛為說剛強之語以調伏之言是地獄是畜生是餓鬼是諸難處 是愚人生處是身邪行是身邪行報 是口邪行是口邪行報 是意邪行是意邪行報是殺生是殺生報是不與取是不與取報是邪婬是邪婬報是妄語是妄語報是兩舌是兩舌報是惡口是惡口報是無義語是無義語報是貪嫉是貪嫉報是瞋惱是瞋惱報是邪見是邪見報是慳吝是慳吝報是毀戒是毀戒報是瞋恚是瞋恚報是懈怠是懈怠報是亂意是亂意報是愚癡是愚癡報是結戒是持戒是犯戒是應作是不應作是障礙是不障礙是得罪是離罪是淨是垢是有漏是無漏是邪道是正道是有漏是無漏是有為是無為是世間是涅槃

以難化之人心如猿猴故 以若干種法制御其心乃可調伏譬如象馬[怡-台+龍]悷不調加諸楚毒乃至徹骨然後調伏如是剛強難化眾生故 以一切苦切之言乃可入律

