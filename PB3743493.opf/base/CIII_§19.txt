時我世尊 聞此語茫然不識是何言 不知以何答便置缽欲出其舍

維摩詰言 唯須菩提取缽勿懼於意云何 如來所作化人 若以是事詰 寧有懼不

我言 不也

維摩詰言 一切諸法如幻化相 汝今不應有所懼也 所以者何一切言說不離是相 至於智者不著文字故無所懼 何以故文字性離無有文字 是則解脫 解脫相者則諸法也

