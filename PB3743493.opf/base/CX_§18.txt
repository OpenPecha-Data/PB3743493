何謂菩薩不住無為謂修學空不以空為證修學無相無作 不以無相無作為證 修學無起不以無起為證觀於無常而不厭善本觀世間苦而不惡生死觀於無我而誨人不倦觀於寂滅而不永滅觀於遠離而身心修善觀無所歸而歸趣善法觀於無生而以生法荷負一切觀於無漏而不斷諸漏觀無所行而以行法教化眾生觀於空無而不捨大悲觀正法位而不隨小乘觀諸法虛妄無牢無人無主無相
本願未滿而不虛福德禪定智慧修如此法 是名菩薩不住無為

