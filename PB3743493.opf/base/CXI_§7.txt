爾時釋迦牟尼佛告諸大眾汝等且觀妙喜世界無動如來其國嚴飾 菩薩行淨弟子清白

皆曰 唯然已見

佛言 若菩薩欲得如是清淨佛土 當學無動如來所行之道

現此妙喜國時娑婆世界十四那由他人發阿耨多羅三藐三菩提心皆願生於妙喜佛土釋迦牟尼佛即記之曰 當生彼國時妙喜世界於此國土 所應饒益其事訖已還復本處舉眾皆見

