爾時天女問舍利弗何故去華答曰 此華不如法是以去之天曰勿謂此華為不如法所以者何是華無所分別仁者自生分別想耳若於佛法出家有所分別為不如法若無所分別是則如法觀諸菩薩華不著者已斷一切分別想故譬如人畏時非人得其便如是弟子畏生死故
色聲香味觸得其便也已離畏者一切五欲無能為也結習未盡華著身耳結習盡者華不著也

