爾時維摩詰語文殊師利就師子座 與諸菩薩上人俱坐 當自立身如彼座像

其得神通菩薩即自變形 為四萬二千由旬坐師子座諸新發意菩薩及大弟子皆不能昇

爾時維摩詰語舍利弗就師子座

舍利弗言 居士 此座高廣吾不能昇

維摩詰言 唯舍利弗 為須彌燈王如來作禮乃可得坐

於是新發意菩薩及大弟子 即為須彌燈王如來作禮便得坐師子座

